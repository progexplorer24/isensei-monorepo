<CenterElement>
  <h2>Statut Fundacji „iSensei”</h2>
</CenterElement>

<CenterElement>
  <h3>Rozdział I. Postanowienia ogólne</h3>
</CenterElement>

<CenterElement>§ 1</CenterElement>

1. Fundacja iSensei, zwana dalej Fundacją, działa na podstawie Ustawy z dn. 6 kwietnia
   1984 r. o fundacjach oraz postanowień niniejszego statutu.

2. Fundacja została ustanowiona przez Patryka Szymkowiaka, zwanego dalej Fundatorem,
   aktem notarialnym sporządzonym przez notariusza Grzegorza Baranowskiego w kancelarii
   notarialnej we Wrześni, Jana Pawła II 11/3, w dniu 18.05.2022.

<CenterElement>§ 2</CenterElement>

1. Siedzibą Fundacji jest Września.
2. Czas trwania fundacji jest nieoznaczony.
3. Fundacja działa na terytorium Rzeczypospolitej Polskiej i poza jej granicami zgodnie z
   prawem RP.
4. Fundacja może dla celów współpracy z zagranicą posługiwać się tłumaczeniem nazwy w
   wybranych językach obcych.

<CenterElement>§ 3</CenterElement>

1. Fundacja posiada osobowość prawną.
2. Nadzór nad Fundacją sprawuje minister właściwy ds. edukacji i nauki.

<CenterElement>§ 4</CenterElement>

Fundacja może ustanawiać certyfikaty, odznaki, wydawać tokeny i przyznawać je wraz z
innymi nagrodami i wyróżnieniami osobom fizycznym i prawnym zasłużonym dla fundacji,
przyczyniającym się do realizacji celów fundacji.

<CenterElement>§ 5</CenterElement>
Fundacja może tworzyć oddziały, zakłady i filie.

<CenterElement>
  <h3>Rozdział II. Cele i zasady działania Fundacji</h3>
</CenterElement>

<CenterElement>§ 6</CenterElement>

Celem Fundacji będzie:

1. budowanie, promowanie i wspieranie otwartej edukacji oraz oprogramowania,
2. demokratyzacja wiedzy, technologii i działalności badawczo-rozwojowej,
3. wspieranie innowacji w obszarze szeroko pojętej edukacji,
4. inspirowanie debaty publicznej poprzez podejmowanie społecznie istotnych tematów naukowych i
   kulturalnych,
5. rozbudzanie ciekawości w stosunku do przedmiotów ścisłych,
6. tworzenie innowacyjnych i interaktywnych narzędzi upowszechniania wiedzy.

<CenterElement>§ 7</CenterElement>

1. Fundacja realizuje swoje cele poprzez:
   a. Promowanie twórców, organizacji i instytucji wspierających cele fundacji,
   b. Organizowanie i udział w imprezach związanych z działalnością naukową, naukowo-techniczną,
   inżynieryjną, programistyczną,
   c. Realizację projektów w obszarze nowych technologii, innowacyjności,
   d. Promowanie otwartości i wolności w nauce i kulturze,
   e. Budowanie otwartego oprogramowania,
   f. Prowadzenie działalności edukacyjnej, popularyzatorskiej, wydawniczej i informacyjnej,
   g. Propagowanie rozwoju edukacji, działalności badawczo-rozwojowej oraz alternatywnych modeli
   kształcenia,
   h. Prowadzenie zajęć, kursów i szkoleń,
   i. Prowadzenie działalności badawczo-rozwojowej,
   j. Popularyzację nauki wśród młodzieży,
   k. Tworzenie możliwości odbywania stażów lub praktyk,
   l. Współpracę z władzami samorządowymi, rządowymi i organizacjami pozarządowymi oraz
   instytucjami i uczelniami krajowymi i międzynarodowymi w zakresie wymienionym w celach działania
   Fundacji,
   m. Finansowanie działalności statutowej.

2. Oprócz realizacji inicjowanych przez siebie przedsięwzięć Fundacja współdziała z innymi instytucjami,
   organizacjami i osobami dla osiągnięcia wspólnych celów statutowych. Współdziałanie to może mieć
   charakter wsparcia organizacyjnego, częściowego lub całkowitego finansowania przedsięwzięcia albo
   pomocy w uzyskaniu niezbędnych funduszy z innych źródeł.

3. Fundacja realizuje cele statutowe także poprzez członkostwo w organizacjach zrzeszających fundacje
   polskie i zagraniczne, o celach statutowych zbieżnych lub tożsamych z celem Fundacji.

4. W ramach realizacji celów statutowych Fundacja może inicjować postępowania i przystępować do
   postępowań toczących się przed organami wymiaru sprawiedliwości oraz organami administracji
   publicznej w charakterze organizacji społecznej w sposób i na zasadach określonych w obowiązujących
   przepisach prawa.

5. Żadne przejawy działalności Fundacji nie powinny być interpretowane jako zastępowanie instytucji
   państwowych w spełnianiu ich statutowych obowiązków.

<CenterElement>
  <h3>Rozdział III. Majątek i dochody Fundacji</h3>
</CenterElement>

<CenterElement>§ 8</CenterElement>

Majątek Fundacji stanowi fundusz założycielski w kwocie 500 zł (pięćset złotych) oraz inne
mienie nabyte przez Fundację w toku działania.

<CenterElement>§ 9</CenterElement>

1. Przychody Fundacji pochodzą z:
   a. Funduszu założycielskiego i darowizn Fundatora,
   b. odpłatnej działalności pożytku publicznego,
   c. darowizn, spadków, zapisów,
   d. dotacji i subwencji od osób prawnych,
   e. zbiórek publicznych,
   f. majątku fundacji,
   g. dochodów z aktywów, nieruchomości oraz praw majątkowych, w szczególności papierów
   wartościowych i innych instrumentów finansowych,
   h. dochodów z tytułu udziału osób prawnych.
   i. funduszy pomocowych Unii Europejskiej,
   j. funduszy przekazanych przez jednostki administracji rządowej i samorządowej,

2. Całość przychodów uzyskiwanych przez Fundację jest przeznaczana wyłącznie
   na działalność statutową.

<CenterElement>§ 10</CenterElement>

Fundacja może gromadzić swoje fundusze w walucie polskiej oraz w walutach obcych, a
także w aktywach trwałych lub cyfrowych.

<CenterElement>§ 11</CenterElement>

Fundacja nie prowadzi działalności gospodarczej.

<CenterElement>§ 12</CenterElement>

W przypadku powołania Fundacji do dziedziczenia, Zarząd Fundacji składa oświadczenie o
przyjęciu spadku z dobrodziejstwem inwentarza tylko wówczas, gdy w chwili składania tego
oświadczenia jest oczywiste, że stan czynny spadku znacznie przewyższa długi spadkowe.

<CenterElement>§ 13</CenterElement>

Fundacja prowadzi gospodarkę finansową i księgi rachunkowe na zasadach określonych w
odrębnych przepisach.

<CenterElement>
  <h3>Rozdział IV. MWładze Fundacji</h3>
</CenterElement>

<CenterElement>§ 14</CenterElement>

Organem fundacji jest Zarząd.

<CenterElement>
  <h3>Rozdział IV. Władze Fundacji</h3>
</CenterElement>

<CenterElement>§ 14</CenterElement>

Organem fundacji jest Zarząd.

<CenterElement>§ 15</CenterElement>

Członkowie Zarządu Fundacji nie pobierają wynagrodzenia z tytułu udziału w pracach tego organu, z wyjątkiem zwrotu udokumentowanych, uzasadnionych kosztów związanych z uczestnictwem w pracach tych organów, w tym kosztów podróży.

<CenterElement>§ 16</CenterElement>

1. Zarząd składa się z 1 do 5 osób, w tym Prezesa.
2. Funkcję członka Zarządu pełni się na czas nieokreślony.
3. Funkcję Prezesa Zarządu pełni się na czas nieokreślony.
4. Skład Zarządu, w tym Prezesa, powołuje Fundator.
5. Członkostwo w Zarządzie ustaje na skutek:
   a. złożenia pisemnej rezygnacji na ręce Prezesa Zarządu,
   b. śmierci członka Zarządu,
   d. odwołania przez Fundatora.
6. Zarząd w całości lub każdy z jego członków może być odwołany przez Fundatora w drodze oświadczenia.
7. Posiedzenia Zarządu odbywają się w miarę potrzeb.
8. Zarząd podejmuje decyzje w formie uchwał. Posiedzenia Zarządu zwoływane są przez Prezesa Zarządu z jego własnej inicjatywy, bądź na wniosek członka Zarządu za pomocą poczty elektronicznej albo listów poleconych wysłanych co najmniej 48 godzin przed terminem posiedzenia.
9. O posiedzeniu muszą zostać poinformowani wszyscy członkowie Zarządu.
10. Zarząd podejmuje decyzje za pomocą uchwał zwykłą większością głosów przy obecności co najmniej połowy swoich członków, jeśli dalsze postanowienia nie stanowią inaczej. W przypadku równego rozłożenia głosów decyduje głos Prezesa.
11. Posiedzenia mogą odbywać się na odległość z pomocą środków komunikacji elektronicznej.
12. Zarząd może również podejmować uchwały poza posiedzeniem przy wykorzystaniu środków bezpośredniego porozumiewania się na odległość lub za pomocą poczty elektronicznej.
13. Uchwały Zarządu podejmowane są zwykłą większością głosów. W przypadku równości głosów decyduje głos Prezesa Zarządu Fundacji.

<CenterElement>§ 17</CenterElement>

1. Zarząd kieruje działalnością Fundacji i reprezentuje ją na zewnątrz.
2. Do kompetencji Zarządu należy:
   a. kierowanie bieżącą działalnością Fundacji,
   b. realizacja celów statutowych,
   c. sporządzanie planów pracy i budżetu,
   d. sprawowanie zarządu nad majątkiem Fundacji,
   e. reprezentowanie Fundacji na zewnątrz,
   f. zatrudnianie pracowników i ustalanie wysokości ich wynagrodzenia,
   g. zmienianie statutu,
   h. podejmowanie decyzji w sprawie połączenia lub likwidacji Fundacji,
   i. przyjmuje w imieniu Fundacji darowizny, spadki, zapisy, subwencje i dotacje,
   j. powołuje i odwołuje osoby pełniące stanowiska kierownicze i samodzielne w jednostkach organizacyjnych Fundacji,
   k. ustala wielkość zatrudnienia, zasady wynagradzania oraz wielkość środków na wynagrodzenia dla pracowników Fundacji,
   l. koordynuje wykonywanie przez Fundację obowiązków wynikających z przepisów o rachunkowości, w tym wyznacza podmioty odpowiedzialne za prowadzenie lub weryfikację ksiąg ewidencji i innych urządzeń wymaganych przepisami prawa,
   m. koordynuje wykonywanie przez Fundację obowiązków w zakresie rozliczeń podatkowych, składek na ubezpieczenie społeczne i zdrowotne oraz innych należności publicznoprawnych w tym wyznacza pomioty odpowiedzialne za przygotowywanie i składanie deklaracji, informacji i innych wymaganych prawem dokumentów,
   n. wykonuje wszelkie wymagane prawem obowiązki informacyjne oraz dokonuje zgłoszeń do właściwych urzędów,
   o. sprawuje nadzór nad działalnością wszystkich jednostek organizacyjnych i osób zatrudnionych w Fundacji oraz wolontariuszy pracujących na jej rzecz.

<CenterElement>§ 18</CenterElement>

Do składania oświadczeń woli w imieniu Fundacji wymagane jest współdziałanie dwóch członków zarządu z zastrzeżeniem, że w przypadku zarządu składającego się z mniej niż trzech członków, każdy z członków zarządu jest uprawiony do samodzielnego składania oświadczeń woli w imieniu Fundacji.

<CenterElement>§ 19</CenterElement>

W skład pierwszego Zarządu Fundacji zostali powołani:
Patryk Szymkowiak – Prezes Zarządu.

<CenterElement>
  <h3>Rozdział. V. Postanowienia końcowe</h3>
</CenterElement>

<CenterElement>§ 20</CenterElement>

1. Zmian statutu Fundacji dokonuje Zarząd. Zmiany mogą dotyczyć celów określonych w akcie założycielskim.
2. Zmiana statutu wymaga decyzji Fundatora.

<CenterElement>§ 21</CenterElement>

1. Fundacja może się połączyć z inną fundacją dla efektywnego realizowania swoich celów.
2. Połączenie z inną fundacją nie może nastąpić, jeżeli w jego wyniku mógłby ulec istotnej zmianie cel Fundacji.
3. W sprawach połączenia z inną fundacją decyzję podejmuje Zarząd.

<CenterElement>§ 22</CenterElement>

1. Fundacja ulega likwidacji w razie osiągnięcia celów, dla których została ustanowiona lub w razie wyczerpania się jej środków finansowych i majątku.
2. Jeżeli Zarząd, nie powoła w uchwale innych likwidatorów, likwidację Fundacji przeprowadza Zarząd.
3. Decyzję o likwidacji podejmuje Zarząd bezwzględną większością głosów.
4. Środki finansowe i majątek pozostały po likwidacji Fundacji mogą zostać przeznaczone mocą uchwały Zarządu na rzecz działających w RP organizacji o zbliżonych celach.

<CenterElement>§ 23</CenterElement>

W przypadku śmierci Fundatora w jego miejsce wstępuje osoba wcześniej przez niego wskazana. W przypadku braku takiego wskazania, w miejsce Fundatora wstępuje osoba wybrana przez jego spadkobierców. Powyższą zasadę stosuje się do kolejnych następców Fundatora.

<CenterElement>§ 24</CenterElement>

Statut wchodzi w życie z dniem zarejestrowania Fundacji w Krajowym Rejestrze Sądowym.
